Fjodor Michajlovič Dostojevskij - Zločin a trest

- o zločinu jako společenském jevu, v teorii o silném jedinci, který
překračuje zákony morálky, v analýze individualismu a anarchismu buržoazní
společnosti, v administrativním či náboženském řešení a usmíření
viny trestem.

- motiv ponurých a rozechvívajících dějů

- úděl chudých lidí z první povídky Dostojevského Chudí
lidé /1846/

- bída, nejistota a zoufalství vedou do záhuby

- charakteristika postav:




o Raskolnikov-složitá osobnost, melancholik, ovlivněný prostředím,
ve kterém žije /bída/, chce svět udělat lepším.


o Razumichin-spolehlivý, optimista, loajální k Raskolnikovi


o Duňa-obětavá, inteligentní


o Soňa-i přes svůj těžký život se nevzdává víry v Boha,
která je jejím světlem života


o Svidrigajlov-prostopášník; 50 let, na penězích mu příliš
nezáleží, rád je dává tam, kde jsou potřeba /chudí lidé/




ČÁST PRVNÍ


- začátek července-mladík, student-Raskolnikov /Rodion
Romanyč, zadlužený své bytné. Prožívá stavy podrážděnosti
a přecitlivělosti až hypochondrii. Stal se samotářem. O své existenční záležitosti
se přestal starat. Je zvyklý k samomluvě. Má v mysli záměr, ale
nemá odhodlání k činu. Jde ke staré, podezíravé ženě /Anna
Ivanovna, sestra Lizavety / už po několikáté, aby zastavil stříbrné
hodinky po otci. Mezitím si důkladně prohlíží celý byt, dívá se odkud
bere stařena peníze. Stále kolísá ve svém přesvědčení udělat ten čin.
Začíná se sám sobě hnusit. Poprvé přichází do pivnice, kde se setkává
s opilcem. Je to bývalý úředník Marmeladov. Vypráví mu svůj
životní příběh, o své manželce Katěrině Ivanovně a jejích 3 dětech.
Soňa, jeho dcera živí rodinu jako prostitutka. Raskolnikov doprovází
Marmeladova domů, kde na něj již čeká rozlícená manželka.

Druhý den dostává student dopis od matky, ve kterém píše, že jeho sestra
Duňa se chce vdát za Petra Petroviče Lužina, dvorního radu, který
má vlastní jmění. Není to láska, ale jeho sestra doufá, že ona bude pečovat
o něho a on se postará o její štěstí. Matka s dcerou mají také
plánu, že by svého Roďu neachaly zaměstnat u něho v právnické
kanceláři. Petr Petrovič pojede do Petrohradu, pak za ním chtějí přijet i
matka s dcerou a navštívit Roďu.

Samozřejmě, že Raskolnikov nechce, aby se jeho sestra vdala za Lužina. Je
si jist, že matka chce obětovat svoji dceru kvůli němu a také, že Lužin
by měl ze svatby prospěch.

Chtěl jít za Razumichinem půjčit si trochu peněz, ale je mu jasné,
že jeho kolega je na tom stejně jako on. Opět bloumal až došel na Petrův
ostrov, tam vysílený zašel do křoví, svalil se na trávu a usnul. Zdál se
mu sen. Poté se vydává na Senné náměstí, kde zaslechne rozhovor mezi
Lizavetou s měšťanem a měšťankou, kteří ji zvou zítra v sedm hodin
k nim. V tu chvíli ví, že stará Anna Ivanovna bude v sedm
hodin ráno sama doma. Od té doby byl rozhodnutý, že stařenu přepadne.

Už od začátku se mu hnusí. V jedné hospodě se o ní dozvěděl z rozhovoru
jednoho důstojníka se studentem, že svoji sestru Lizavetu, bije, zotročuje
jako malé děcko, z každé zástavy bere vysoké úroky a také, že je
bohatá jak Žid.

Ráno se přichystal: přišil si poutko na sekyru, kterou chce ukrást v kuchyni
u své bytné, ale Nastasja byla doma. Naštěstí však je domovníkův kumbálek
otevřený, a tak tam ukradne sekyru. Přestává mít strach. Nespatřen nikým
prošel průjezdem. Zazvonil. Podle plánu, stařena je sama doma. Pod záminkou,
že ji nese slíbenou stříbrnou tabatěrku do zástavy ho pustí dovnitř. Pak
ji uhodí několika údery sekyrou do hlavy. Stařena padá na zem mrtvá.
Raskolnikov je příčetný, obezřetný a vybírá jí klíče z kapsy.
Oloupil ji o měšec. Prádelník nešel odemknout. Nakonec odemyká velkou
truhlu, ve které mezi šatstvem byly zlaté hodinky a jiné věci. Přichází
Lizaveta a vidí, co se stalo. Také ji sekyrou rozťal lebku.V kuchyni si ve vědru
umyje ruce i sekyru. Když tu zjistí, že dveře byly celou dobu otevřené.
Propadne panice a zavře se v bytě. Uslyší kroky, před dveřmi se objeví
statný člověk. Když se nedozvoní, ptá se někoho jiného, zda je doma. Oba
zjišťují, že je zamčeno pouze na petlici a že musí být uvnitř.Je jim
jasné, že tady něco nehraje. Jeden z nich /studuje na soudce/ běží za
domovníkem a ten druhý čeká u dveří. Po dlouhých minutách ten druhý také
odběhl. Nakonec se vyplíží z bytu, prchá pryč na ulici a do svého
pokoje.


ČÁST DRUHÁ


Raskolnikov dostává předvolání na policii. Má strach, v mysli je
rozhodnutý přiznat se k zločinu. Pak se ale dozvídá, že se jedná o
vymáhání peněz za neplacení bytu. Uslyší tu zvěst o vraždě té lichvářky
a omdlí. Od přátel se dovídá, že podezřelým je jeden z natěračů.
Matka mu posílá peníze. Navštíví ho Lužin, který se mu hned od začátku
svými řečmi nelíbí, pohádá se s ním a urazí ho. Raskolnikov opět
bloumá po ulicích. Dojde na místo činu a ptá se po krvi. Chce jít na
komisařství. Cestou uvidí nehodu: Marmeladova zajel kočár. Má smrt na
jazyku. Raskolnikov ho nechá dopravit domů, kde pak umírá. Setkává se s jeho
dcerou a stává se nyní ochráncem jejich rodiny. Dá jim všechny peníze, co
má.


ČÁST TŘETÍ


Raskolnikov nutí Duňu, aby se rozhodla mezi ním a Lužinem. Nechce, aby si
ho vzala. Razumichin se ujímá obou žen, je celý okouzlený z Duňi. K Raskolnikovi
posílá mladého doktora. Lužin napsal Duně dopis, ve kterém píše, že její
bratr dal peníze prostitutce. Žádá ji o schůzku, ale bez Raskolnikova.
Zosimov /doktor/ ho prohlašuje za zdravého. Rodion se dozvídá o smrti Marfy
Petrovny /manželka Svidrigajlova, který dělal Duně neslušné návrhy, když
u nich pracovala jako vychovatelka/. Rodion představuje Soňu /dcera
Marmeladova/ své rodině, je pozván na pohřeb a hostinu. Pronásleduje ho
neznámý muž, který ho obviňuje z vraždy. S Razumichinem navštíví
Porfirije, který vyšetřuje vraždu lichvářky, aby zjistil, jestli je v podezření.
Ten ho pozve na výslech. Doma k němu přijde Svidrigajlov. Chce, aby mu
zprostředkoval schůzku s Duňou, která zdědila od Marfy 3 tisíce a ještě
k tomu jí chce darovat 10 tisíc sám Svidrigajlov. Vede zmatenou
rozmluvu. Varuje před sňatkem s Lužinem.

Duňa se pohádá s Lužinem a nechce ho už vidět.Konečně poznala
jeho špatné charakterové vlastnosti. Lužin je uražený, ale doufá, že se
s ní usmíří. Rodion opouští rodinu.

Raskolnikov navštíví Soňu. Přesvědčuje ji, že mají společný osud.
Jejich rozmluvu poslouchá Svidrigajlov.

Student jde k Porfirijovi na výslech.Psychicky nevydrží a zhroutí
se. Pak mu úředník ukáže chyceného natěrače, který se doznal, že spáchal
tu vraždu. Hned poté ho opět navštíví neznámý člověk, který ho pronásledoval,
a omlouvá se mu. Raskolnikov cítí, že ho něco spojuje se Soňou, chce ji říct,
kdo zabil Lizavetu a její sestru.


ČÁST PÁTÁ


Lužin se chce pomstít Raskolnikovi. Je pozvaný Soninou matkou /Katěrina
Ivanovna/ na pohřební hostinu. Sejde se za přítomnosti Lebezjatnikova /muž,
u něhož byl Lužin ubytován/ se Soňou a daruje ji něco málo peněz ze
soucitu. Pak na smuteční hostině obviní Soňu, že mu ukradla velkou částku
peněz, kterou u ní najdou. Soňa se brání obvinění. Naštěstí se jí
zastane Lebezjatnikov, který byl němým svědkem toho, jak Lužin tajně
podstrčil peníze Soni, aniž by sama o tom věděla. Nakonec majitelka bytu vyžene
na ulici Katěrinu i s jejími dětmi.Ta v konečném stádiu
souchotin a pomatená na rozumu dělá pohoršení na ulici. Nalezne ji Soňa s Raskolnikovem,
podléhá své chorobě. Student se přiznává Soni k vraždě. Nabádá
ho, aby se přiznal a přísahá mu, že bude stále s ním. Miluje ho.
Svidrigajlov vyzrazuje Rodionovi, že slyšel rozhovor mezi Soňou a ním.


ČÁST ŠESTÁ


Dozvídá se, že Duňa dostala jistý dopis a přemýšlí od koho. Porfirij
navštíví Rodiona a radí mu, aby se k vraždě přiznal /polehčující
okolnost/. Dává mu lhůtu. Raskolnikov pospíchá za Svidrigajlovem v domnění,
že mu poradí. Nedozvídá se od něj nic. Svidrigajlov má schůzku s Duňou,
poví jí o spáchaném zločinu jejího bratra. Nabízí jí pomoc výměnou za
to, že ho bude milovat. Duňa ho chce zastřelit revolverem. Svidrigajlov zjišťuje,
že ho nemiluje. Finančně se postará o Soňu a její sourozence. Potom se
zastřelí.

Raskolnikov naposledy navštíví svou matku, rozloučí se sestrou a Soňa
ho doprovází na komisařství, aby se přiznal. Tam se dovídá, že
Svidrigajlov spáchal sebevraždu. Nakonec se přiznává k svému činu.


EPILOG


Raskolnikov byl odsouzen na osm let k těžkým pracím druhého stupně
na Sibiř. Záhy jeho matka psychicky onemocněla, začala trpět těžkými
stavy melancholie a umírá. Duňa a Razumichin se vzali a plánují si za několik
let se odstěhovat na Sibiř za Raskolnikovem.

Soňa si našla práci na Sibiři jako švadlena a chodí Rodiona často do věznice
navštěvovat. Je u všech velmi oblíbená a vážená. Raskolnikov je zpočátku
melancholický a stále nedokáže pochopit, proč jeho čin byl pokládán za
zločin. Nevychází dobře se spoluvězni. Po devíti měsících si nakonec uvědomí
svoji šanci na nový život se Soňou a svoji lásku k ní.Oba tedy čekají
na dobu, kdy budou moci být spolu.