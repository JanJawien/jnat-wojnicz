Kaliningradská oblast je ruská exkláva na pobřeží Baltského moře, nazvaná podle svého střediska
Kaliningradu. Od zbytku Ruské federace je oddělena územím Evropské unie, přímé spojení existuje po moři z
Petrohradu. Je to nejzápadnější oblast Ruské federace. Sousedí na severu a východě s Litvou a na jihu s
Polskem. Historicky se jedná o severní část Východního Pruska a do závěru druhé světové války zde žili
převážně Němci (kteří následně uprchli nebo byli vysídleni, a to takřka beze zbytku).
Kromě Kaliningradu (historicky česky Královec, německy Königsberg) jsou dalšími významnými městy říční
přístav Sovětsk (Tylže, Tilsit) na Němenu, železniční uzel Čerňachovsk (Insterburg) a přístav Baltijsk (Pilava,
Pillau). Podle sčítání lidu z roku 2010 žilo v oblasti necelých 950 tisíc lidí, z velké většiny Rusů.
Na místním pobřeží na v současnosti svoji námořní základnu Baltská flota. Místní přístavy jsou jediné ruské
přístupy k Baltskému moři, které přes zimu nezamrzají. Nachází se zde taky jaderná elektrárna ve výstavbě,
tzv. Kaliningradská jaderná elektrárna. V Kaliningradu stojí Baltská federální univerzita Immanuela Kanta,
která navazuje na historii Královecké univerzity Albertina založené v roce 1544.
Celá oblast se vyznačuje jemně zvlněným nížinným charakterem s morénovými pahorkatinami. Nejvyšší
kopce nepřevyšují 230 m n. m. Mezi největší řeky patří Pregola, protékající Kaliningradem, a Němen, který
tvoří přírodní hranici s Litvou. Dále protékají územím menší řeky Węgorapa a Instruč, které na svém soutoku
tvoří právě řeku Pregolu, a Lava, která je její levý přítok. Na severu se nachází Kurský záliv, který od
Balského moře dělí tzv. Kurská kosa. Jedná se o poloostrov dlouhý cirka 100 km a široký jen od 400 m do
3,8 km. Jihovýchod oblasti jsou hustě zalesněné. Nachází se zde největší lesní porost (250 km²) tzv.
Romincké vřesoviště (rusky Červený les) a ledovcové Vištyterské jezero. Na západě ční do Baltského moře
Sambijský poloostrov, kde se nachází největší světové zásoby jantaru. Jih pobřeží je lemován Viselským
zálivem, který je taky od vlastního moře oddělen kosou. V tomto případě se jedná o tzv. Viselskou kosu
(délka 60 km, šířka 600 m až 2 km).
Původně byla Kaliningradská oblast obydlená lidem Sembů, kteří patřili mezi kmeny starých Prusů.
Zalesněná a bažinatá země, obývaná těmito roztroušenými a politicky nejednotnými kmeny, byla do roku
1283 dobyta Řádem německých rytířů. Křižáci založili v roce 1255 na počest českého krále Přemysla Otakara
II. město Královec (německy Königsberg, dnešní Kaliningrad), který se stal hlavním sídlem. Do oblasti se
začali proudit němečtí osadníci, kteří postupně Prusy asimilovali. Albrecht Braniborský nechal řád v roce
1525 sekularizovat, a založil tak Pruské vévodství. V roce 1618 došlo k personální unii Pruska s
Braniborskem a oblast se později stala součástí Pruského království pod vládou Hohenzollernů. Po prvním
dělení Polska (1772) vznikla provincie Východní Prusko (Ostpreußen), která přetrvala až do roku 1945.
Obsah
Geografická poloha
Historie
Středověk a starší novověk
Německé letovisko v Cranzu (dnešní
Zelenogradsk)
Letecký pohled na moderní Kaliningrad
V roce 1871 vzniklo Německé císařství a Východní Prusko bylo jeho nejvýchodnějším územím. První světová
válka zasáhla jeho východní oblasti v letech 1914–1915, kdy byly dobyty ruskými vojsky a dnešní Nestěrov
(německy Stallupönen) byl při bojích těžce poničen. Po roce 1919 byla celá oblast oddělena od samotného
Německa tzv. polským koridorem, který zaručoval nově vzniklému Polsku přístup k moři. Následně bylo území
severně od řeky Němen včetně přístavu Klaipeda (německy Memel) dáno pod mezinárodní správu a nakonec se
stalo v roce 1924 součástí Litvy. Ztráta významného přístavu a oddělení od zbytku státu se na místní ekonomice
podepsaly velice negativně.
S nástupem nacismu přestaly oficiálním místům vyhovovat názvy sídel, které vznikly z původních pruských
jmen, a tak v roce 1938 došlo jejich k plošnému poněmčení. Příkladem může být dnešní Krasnoznamensk, který
nesl jméno Lasdehnen, znamenající v pruštině lískový keř. Novým jménem se stal Hasselberg, nesoucí
podobný význam v němčině.
Během druhé světové války byla většina velkých měst jako Tylže, Insterburg či Královec vystavena
bombardování a při ústupových bojích Wehrmachtu s Rudou armádou byla historická centra téměř srovnána se zemí. Vlivem toho se v Kaliningradské oblasti
dochovalo velmi málo původních památek. Na konci druhé světové války začala německá operace Hannibal, která měla za cíl evakuovat většinu německého
obyvatelstva a vojska z Východního Pruska před postupujícími Sověty. Šlo o největší akci toho druhu v dějinách, bylo evakuováno asi 1,2 milionu osob.
Rudá armáda dobyla Královec 9. dubna 1945. Postupimská dohoda přiřkla v roce 1945 jižní (o něco větší) část Východního Pruska Polsku a severní část
Sovětskému svazu. Dělicí linie byla vedena dosti přímočaře bez ohledu na geografické podmínky. Ze sovětského záboru byla vytvořena samostatná oblast, jako
součást Ruské SFSR, ačkoliv s ní přímo nesousedila. Zbývající německé obyvatelstvo bylo odsunuto do Německa a jejich místo zabrali Rusové především z
oblasti centrálního Ruska a Povolží.
V roce 1946 došlo v souvislosti s kompletní výměnou obyvatelstva také k další vlně přejmenování, tentokrát prakticky všech sídel včetně největších měst. Z
Královce se stal Kaliningrad podle sovětského politika Kalinina, z Tylže Sovětsk na počest sovětů, Insterburg byl přejmenován na Čerňachovsk podle sovětského
generála, který padl při dobývání Královce, a již zmíněný jednou přejmenovaný Hasselberg byl pojmenován Krasnoznamensk podle fráze znamenající „rudý
prapor“. Tyto nové názvy přežily i pád Sovětského svazu, jelikož již byly zažité a žádní pamětníci historických názvů zde ostatně nezůstali.
Obnova a nový rozvoj započal se začátkem Studené války. Místní přístavy se staly strategickými kotvišti pro
Baltskou flotu a následně byl Kaliningrad uzavřen pro cizince. Rozvoj se ovšem týkal především pobřežní zóny,
vnitrozemí zdaleka nedosáhlo předválečného zalidnění a prosperity.
Po rozpadu SSSR v roce 1991 území zůstalo součástí Ruska jako jeho exkláva. Na místní ekonomice se velmi
negativně podepsalo přistoupení sousední Litvy a Polska do EU v roce 2004. Celá oblast se tak dostala do
izolace, začala se zhoršovat ekonomická situace a narůstat nezaměstnanost. K dalšímu zhoršení došlo po snížení
stavů místní ruské vojenské posádky, která zaměstnávala mnoho místních obyvatel.
K oživení došlo až s přidělením statusu speciální ekonomické zóny, díky níž mohou firmy platit snížené výrobní
daně. Od té doby postavily v oblasti své závody například automobilky GM, BMW či Kia. Pozitivní vliv mělo
rovněž oživení turismu a lázeňství na pobřeží Baltského moře. V roce 2007 došlo k otevření nového civilního
letiště.
Podle sčítání lidí z roku 2010 žilo v oblasti 941 873 obyvatel. To je sice mírný pokles od předešlého sčítání v roce 2002 (955 281 obyvatel), ale i tak
Kaliningradská oblast patří k jedné z mála ruských oblastí, kde od rozpadu Sovětského svazu došlo k nárůstu počtu obyvatel. Podle sčítání obyvatel z roku 1989
měla oblast jen 871 283 obyvatel.
Historie všech měst v Kaliningradské oblasti byla významně ovlivněna výsledkem druhé světové války, v jistém smyslu byla zcela vymazána. Zdejší města bývají
podle kontextu označována buď historickým, nebo současným názvem, a to prakticky jako by se jednalo o jiná sídla (například není obvyklé říkat, že Immanuel
Kant žil v Kaliningradě, podobně se nehovoří o „Sedmi mostech města Kaliningradu“ nebo „Sovětském míru“).
V období leden 1944 – duben 1945 došlo k námořní evakuaci většiny německého obyvatelstva do dnešního Německa a po příchodu Rudé armády byl i zbytek
Němců odsunut. Populace většiny měst tak klesla téměř na nulu a ne všechna města se podařilo dosídlit. Kaliningrad se dostal na předválečnou úroveň
obyvatelstva až po roce 1979. Tylže, nově Sovětsk, svých předválečných 60 tisíc obyvatel již nikdy nedosáhla a podobný osud potkal většinu vnitrozemských
sídel. Oproti tomu přímořská města jako například Baltijsk či Zelenogradsk mají díky nárůstu rekreace a lázeňství několikanásobně více obyvatel než před válkou.
